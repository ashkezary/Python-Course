# جلسه چهاردهم (تمرین)

**تمرین ۱.** با تعریف یک تابع بازگشتی، برنامه‌ای بنویسید که فاکتوریل یک عدد صحیح نامنفی را حساب کند.

**تمرین ۲.** یکی از کتابخانه‌هایی که برای کارهای گرافیکی در پایتون استفاده می‌شود، کتابخانه‌ی `turtle` است. پس از جستجو و مطالعه در مورد این کتابخانه، به کمک آن برنامه‌ای بنویسید که با گرفتن تعداد اضلاع و اندازه ضلع، یک چندضلعی منتظم آبی رسم کند.


**تمرین ۳.** به کمک کتابخانه `turtle` یک آسمان آبی پر ستاره رسم کنید. استفاده از کتابخانه‌ی `random` نیز می‌تواند کمک‌کننده باشد.

**تمرین ۴.** در خط اول نام افراد گروه الف داده می‌شود و در خط دوم نام افراد گروه ب. برنامه‌ای بنویسید که با استفاده از داده‌ساختار `set` کسانی که هم در الف و هم در ب هستند را چاپ کند.

**ورودی نمونه:**
```
lang sang ang jang
arjang jang nang ang
```

**خروجی نمونه:**
```
ang
jang
```

**تمرین ۵.** دیروز اول صبح و در این بی‌برقی، در دفترم در دانشکده نشسته بودم. دیدم در می‌زنند. گفتم بفرمایید. Baymax بود. گفتم تو کجا این جا کجا؟ گفت هیچی. یه مدته به موسیقی سنتی ایران علاقه‌مند شدم. گفتم اگر میشه یه برنامه برام بنویسی که آهنگ‌‌ها و دستگاه موسیقی رو برام نگه داره، بتونم تمرین کنم و بهتر تو ذهنم بمونه. با تعجب گفتم: «نه بابا؟ واقعا؟» گفت: «آره به جان تو.» من هم گفتم چشم. می‌گم دوشنبه بچه‌ها برات با دیکشنری کدشو بزنن.

**ورودی و خروجی:**

ورودی شما سه حالت می‌تواند داشته باشد:

  add [نام آهنگ] [نام دستگاه موسیقی]
  
  آهنگ مورد نظر را به لیست آن دستگاه موسیقی اضافه می‌کند.
  
  print
  
  دیکشنری موجود را چاپ کنید.
  
  exit
  
  برنامه را تمام کنید.


# مثال

## ورودی نمونه ۱
```
add MorgheSahar Mahoor
add Rabbana Afshari
add ManMandamTanhayeTanha Shoor
add AndakAndak BayatTork
add AshofteHali Shoor
print
exit
```

## خروجی نمونه ۱
```
{'Afshari': ['Rabbana'], 'BayatTork': ['AndakAndak'], 'Mahoor': ['MorgheSahar'], 'Shoor': ['AshofteHali', 'ManMandamTanhayeTanha']}
```
توجه کنید که دیکشنری بر اساس کلیدها مرتب شده و چاپ می‌شود. هم‌چنین دقت کنید که valueهای دیکشنری شما باید یک لیست باشند.

